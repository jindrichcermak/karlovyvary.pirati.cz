---
date: 2019-03-23
category: blog
tags:
    - Zastupitelstvo
    - Komentáře
    - F-Air
title: Pohádky o mašinkách
author: Jindřich Čermák
authorId: jindrich.cermak   # uid nekoho z _people (nepoviné)
image: posts/masinky_titulka.jpg
---
**Pirátský zastupitelský klub od počátku kritizuje nedostatečnou komunikaci takto citlivého tématu. Zároveň ale rozumí motivaci, se kterou byl tento záměr připravován. Za klíčovou považujeme znalost kompetencí jednotlivých institucí.** 

V tomto ohledu je nutno zdůraznit, že předmětem jednání mezi Karlovarským krajem a společností F Air je pronájem nemovitého majetku, nikoliv samotný letecký provoz na letišti a v jeho okolí. Veškerý provoz je v kompetenci Řízení letového provozu České republiky, s. p. a Úřadu pro civilní letectví. Obě tyto instituce se vyjádřili, že nevidí důvod letecký provoz regulovat nad rámec stávajících pravidel pro veřejné mezinárodní letiště. Piráti k této situaci přistupují racionálně a upřednostňují takovou dohodu se společností F Air, která umožní nastavení a následné vymáhání standardů provozu letecké školy, které budou dopady na komfort obyvatel a lázeňských hostů redukovat.

  

Piráti také varují před mylnou představou, že pokud k dohodě nedojde, bude provoz na letišti zachován v současné intenzitě. Naopak to povede k nárůstu provozu, který nebude vázán žádnými doplňkovými pravidly, bude tedy možné tréninkové lety provádět bez časových omezení, která jsou nyní obsažena v návrhu dohody s F Air.

  

Zřízení základny letecké školy s sebou nese také přítomnost jejích studentů a personálu, což považujeme za nezanedbatelný příspěvek k oživení města.

  

Piráti jednoznačně podporují snahu vedení Karlovarského kraje přivést do regionu Dopravní fakultu ČVUT, která zde má opodstatnění ve spolupráci nejen s leteckou školou, ale také budoucím vývojovým centrem BMW.

- - - 
